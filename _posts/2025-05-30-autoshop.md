---
layout: post
title: A jövő bevásárlása- SET automata masina
date: 2025-05-30 00:00:00
categories: blog
---

Tudod-e, hogy mi a felgyorsult világnak a legnagyobb hátránya? 
Hogy külön kihívást jelent szabad időpontot találni olyan feladatokra, amelyek anno' még természetesek voltak..  csak gondolj bele: egyre több helyen van már robot porszívó, gép mosogatja el a finom falatok után a terítékeket, de lehet még folytatni a sort: mosógép, kávégép, "kenyérgép"..
gép-gép-gép.
A közös tényező bennük: az automatizálás. Azaz, hogy elindítunk egy beállított folyamatot és pihenhetünk. Ahogy Madách Imre is mondta: "Be van fejezve a nagy mű, igen. A gép forog, az alkotó pihen."

Ez már egyre inkább megjelenik a bevásárlási szokásainkban, azaz az esetek többségében keressük a jó minőségű, olcsó termékeket, gyorsan és kényelmesen, ezt pedig rengeteg ember szorgos keze-munkája nyomán érjük el: a logisztikus, a szállítmányozó, az árufeltöltő, a kasszás.. és még számtalan más pozíció megfordul.
De mi lenne, hogyha ez itt lenne a közelben, elérhető távolságban?

Immár ez is lehetséges, ugyanis a MATE Budai Campusának parkolójában létesült és működik Magyarország első Automataraktár, -komissiózó átadópontja!
A Cibus Hungaricus Alapítvány a Széchenyi István Egyetemért Alapítványával az Irinyi Terv Élelmiszeripari Beszállítói Program (ÉLIP) program keretében konzorciumban valósítja meg az „Élelmiszer logisztikai keretrendszer létrehozása a kárpát-medencei régióban a versenyképes élelmiszeripar és biztonságos, a népegészségügyet és a magyar agráriumot támogató kereskedelmi eszközrendszer fejlesztése érdekében” című projektet.

A robosztus, de kifejezetten "dizájnos" külső [1. és 2. kép] összetett, de annál hatékonyabb belsőt rejt, ugyanis ahogy a nevében szerepel, a termékek behelyezésétől számítva zéró kézi munkaerővel tevékenykedik.


[Az ünnepélyes átadásról itt olvashatsz!](https://uni-mate.hu/h%C3%ADr/-/content-viewer/%C3%A1tad%C3%A1sra-ker%C3%BClt-az-orsz%C3%A1g-els%C5%91-automatarakt%C3%A1r-komissi%C3%B3z%C3%B3-%C3%A1tad%C3%B3pont-a-mate-n/20123) 

[itt is!](https://cibushungaricus.hu/automata-raktar-komissiozo-es-atadopont-felavatasa-volt-budan/)


<p align="center">
  <img src="/img/SET1.png" alt="SET1" style="max-width:100%;">
</p>


<p align="center">
  <img src="/img/SET2.png" alt="SET2" style="max-width:100%;">
</p>

De pontosan hogy is néz ki a folyamat a gyakorlatban?


A használathoz először le kell töltened a SET-Shop Every Time applikációt [Androidon kereszül](https://play.google.com/store/apps/details?id=hu.eerp.bevapp.set) (az app az iOS rendszerek alkalmazásboltjában is elérhető, hasonló néven).

A regisztrációt követően már működik is az app: böngészhetsz a különböző termékkategóriák közül (egyelőre csak hosszabb eltarthatósági idejű termékek elérhetők) és az adott áron be tudod tenni őket a kosárba. 
A kosárösszeállítást befejezve ki tudod választani, hog milyen időpontban tudod átvenni a rendelésedet [3. kép, illusztráció], majd a fizetést követően a rendszer automatikusan összekészíti a termékeket és tálcára rendezi, mindezt emberi munkaerő nélkül. Bámulatos! 

<p align="center">
  <img src="/img/SET3.png" alt="SET3" style="max-width:100%;">
</p>


A számla kiállítását (amely körülbelül 2-3 perc) és az átvételi idő eljövetelekor csak oda kell menni a raktárhoz és beolvasni a kapott QR kódot. Innentől kezdve csak nagyjából egy percet kell várni és meg is érkezik a tálcán a megrendelt termék.


<p align="center">
  <img src="/img/SET4.png" alt="SET4" style="max-width:100%;">
</p>


<p align="center">
  <img src="/img/SET5.png" alt="SET5" style="max-width:100%;">
</p>


Gyertek és próbáljátok ki Ti is [itt](https://maps.app.goo.gl/nXswZPji4mVbU1tx8)




#TudományosNagykövet #MagyarTudományÉve#NIÜ
